---
title: 'Taas mennään: Lemminkäisen temppeliä kaivetaan esiin'
date: 2022-09-23
permalink: /posts/2022/09/lemminkäisen-temppeli/
image: /images/temppeli/temppeli.jpeg
largeimage: /images/temppeli/temppeli.jpeg
summary: 'Matkakohde | Lemminkäisen Temppeliä kaivetaan jälleen esiin Gumbostrandissa'
tags:
  - Ior Bock
  - Lemminkäisen Temppeli
  - Sipoo
---

Ior Bockin omalaatuisissa tarinoissa Sipoon Gumbostrand on lähes maailman napa: keskeinen paikka
kertomuksissa on Gumbostrandissa sijaitseva kivipaasi, jonka alta pitäisi löytyä kauan sitten
sinetöity Lemminkäisen Temppeli. Sitä kaivetaan taas esille.

![Lemminkäisen Temppeli](/images/temppeli/temppeli.jpeg)
Lemminkäisen Temppeli 23.9.2022

Kaivaukset
=====

Vuonna 1987 Ior Bock ystävineen aloitti kaivaukset Gumbostrandissa Sipoossa. Tarkoituksena
oli kaivaa esille Lemminkäisen Temppeli, josta kerrotaan Bockin perheen saagassa. Bockin mukaan
temppeli suljettiin vuonna 987 ja sen voi avata tuhannen vuoden jälkeen, 1987 [YLEn video]

Kaivauksia on vuorella suoritettu useita kertoja vuosina 1987 - 1999 ja satunnaisesti sen jälkeenkin.
Nyt niitä suoritetaan taas vakavammalla mielellä. Kesällä 2022 kaivinkone kuori maata luolan sisäänmenoaukon
luota aina kallioon asti. Merkkejä tarinoiden temppelistä ei ole löytynyt, ja tuskin löytyykään.

![Templeberget-logo](/images/temppeli/tempelberget.jpeg)
Uusimpia kaivauksia suorittaa Tempelberget.

Kaivausten rahoittajat vetäytyivät vuonna 1990, kun Bockin tilalla majailleita vieraita pidätettiin hasiksen poltosta.
Bock tuomittiin kolmen kuukauden ehdolliseen vankeuteen ja 15 000 markan korvauksiin

Ylen haastattelussa Ior Bock kertoo:

> Aloitimme temppelin kaivaukset vuonna 1987. Silloin oli 1 000 vuotta
> kulunut temppelin sulkemisesta. Tiesimme, että temppelin sisäänkäynti on siinä,
> missä Akka kaatuu alas. Kulju Kyypelivuoren ja Akanpesänvuoren välissä oli täytetty
> suurilla kivilohkareilla. Ne räjäytettiin dynamiitilla. Lohkareet olisi periaatteessa 
> voitu nostaa ylös, mutta meillä ei ollut siihen mahdollisuutta.
    
Nyt kaivauksia Kyöpelinvuorella tekee Tempelberget. Jännä yksityiskohta sen logossa (Kuva) on hyvin bockilainen
L-kirjain, joka muistuttaa saunasolmustaankin tunnetun Ior Bockin tarinoita.

Matkalla temppelille
====

![Reitti temppelille](/images/temppeli/reitti.png)
Reitti Lemminkäisen Temppelille Helsingin suunnasta.

Lemminkäisen Temppeli on noin 30 kilometrin päässä Helsingin keskustasta. Matka on enimmäiseen moottoritietä, joten
se sujuu nopeasti. Porvoon moottoritieltä käännytään Uudelle Porvoontielle (tie numero 170 kartassa).
Jos matkalla haluaa poiketa kahville, on Uuden Porvoon tien varrelle mm. [N'avettasta](https://www.leipomokahvilanavetta.fi/), josta saa rasvaisia, mutta
mainioita korvapuusteja kahvin seuraksi. 

Temppelille pääsee kääntymällä Uudelta Porvoontieltä kapealle ja mutkaiselle Gumbostrandin tielle.
Matkalla Lemminkäisen Temppelille eteen tulee kapeita kohtia, joissa usko alkaa loppua siihen, jatkuuko yleinen tie ollenkaan, 
vai onko sitä ajamassa jonkun pihaan.

Gumbostrandin tietä ajaessa noin Rosvikin kohdalla on 
[Gumbostrand Konst & Form](https://konstoform.fi/),
jossa on taidenäyttelyitä, design-kauppa ja mukava bistro (suosittelen!) vanhassa K. Hartwallin varastorakennuksessa,
joka on modernisoitu. Oikein mukava paikka.
Aivan Konst & Formin vieressä on [Malmgårdin panimon Panimokauppa](https://malmgardinpanimo.fi/). 

Itse Temppeli on korkean mäen päällä ja kaivausten viereen saa auton parkkeerattua.

Lemminkäisen Temppeli
====

Bockin perheen saaga -kirjassa Ior Bock kertoo monipolvisen tarinan maailman luomisesta aina vuoteen 1990-luvulle asti.
Siinä kerrotaan mm. Lemminkäisen Temppelistä.

    
> Paratiisiaikana oli Uudenmaan ympyrämaa, ringlandet Nyland, joka oli myös 
> Uudenkuunsarven maa, Nymånehornetsland, ja /ny/ on Yggdrasils Nordstjärnan, 
> Yggdrasil-puun Pohjantähti. Uudenmaan keskellä sijaitsi Hel ja Helistä itään 
> paikka nimeltä Akanpesä, Gumbo. Akanpesällä on ollut kukkula nimeltä 
> Akanpesänkukkufa, Gumbokulle.
> 
> Vuoren nimi on vaanereitten kielellä Kyypelivuori. Kyypelivuoressa on Lemminkäisen 
> temppeli.

![Reitti temppelille](/images/temppeli/luolan_sisus.jpeg)
Luolan sisällä pohjavettä riittää, kulta-aarteita vähemmän.

Mitä luolasta pitäisi löytyä? Bockin mukaan edessä pitäisi olla vesilukko ja sen takana
varastohuoneita, muinaisten päälliköiden kultapatsaita ja vaikka mitä.

> Ukon kuoltua hänen aikanaan linnaan tuodut esineet vietiin säilöön 
> varastohuoneeseen, lagärrummet, joka louhittiin graniittivuoreen nimeltä Siboberget; 
> estetiikka vietiin siis lopulta Kyypelivuoren varastotilaan Lemminkäisen 
> temppelin alle. Lemminkäisen temppelin alla on ihmiskunnan suurin luomus, 
> maanalainen ihme, undervärk.
> 
> Vuoren varastotila on muodoltaan laajeneva spiraali: spol, strut, kål, spiral. 
> Spiraalin varrella on jokaista paratiisiajan sukupolven Ukkoa varten oma sali 
> kamareineen. Kaikki varastohuoneet rakennettiin jo paratiisiaikana ja vuorattiin 
> kullalla. Koko valtava rakennelma on vuorattu kullalla, jotta varastotila olisi 
> vedenpitävä.

Lopuksi
=====

Lemminkäisen Temppeli on hienossa paikassa. Luolan suuaukon päällä on suuri kiilamainen kalliopaasi, ja 
jääkausi on muokannut muut kalliot tasaisiksi, joskin ympärillä on myös jyrkänteitä. Kulta-aarteita luolasta tuskin 
löytyy, eivätkä Bockin tarinat ole muuta kuin tarinoita. 
Ellei mitään muuta, niin Lemminkäisen temppeli osoittaa, että hulluus ei Suomessa ole ehtyvä luonnonvara.

Lähteitä
======

- [Ylen journalistinen juttu](https://yle.fi/aihe/artikkeli/2009/03/11/ior-bock-ja-lemminkaisen-temppeli)
- [Wikipedia: Ior Bock](https://fi.wikipedia.org/wiki/Ior_Bock)
- [Wikipedia: Bockin perheen saaga](https://fi.wikipedia.org/wiki/Bockin_perheen_saaga)
- Ior Bock: Bockin perheen saaga, Väinämöisen mytologia, Synchronicity Publications, Helsinki, Finland, 1996

