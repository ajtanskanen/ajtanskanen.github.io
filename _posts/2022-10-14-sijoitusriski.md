---
title: 'Pitäisikö työeläkkeissä sijoittaa osakkeisiin enemmän?'
date: 2022-10-26
permalink: /posts/2022/10/osakkeet/
image: /images/pts/2men.png
largeimage: /images/pts/2men.png
summary: 'Työeläkejärjestelmän tuotot ovat viime vuosina olleet hyvät. Tätä selittää osakepainon kasvu. Paljonko osakkeisiin on varoista sijoitettu?'
tags:
  - työeläke
  - osakkeet
  - sijoittaminen
---

Osakkeet ovat olleet työeläkeyhtiöille loistava sijoituskohde viime vuosina.
Vuoden 2017 uudistuksessa osakesijoitusten osuutta lisättiin ja se on kannattanut hyvin. 
Varoja on kertynyt arviolta 5,4 miljardia euroa enemmän uudistuksen ansiosta. Mutta jäikö matka kesken?
Pitäisikö osakkeiden osuutta lisätä edelleen?

Työeläkejärjestelmän horisontti on pitkä. Viimeiset eläkejärjestelmän jo tehdyistä eläkelupauksista toteutuu vasta sadan vuoden päästä.
Eläkejärjestelmän on turha katsoa liikaa seuraavan neljännesvuoden tuottoja. Tähtäin pitää olla pidemmällä: työeläkkeissä
kvartaali kestää 25 vuotta. Tämä mahdollistaa nykyistä korkeamman sijoitusriskitason. 

Eläkeuudistus 2017 
=====

Vuoden 2017 uudistuksessa osakepainoa nostettiin 10 prosenttiyksikköä. Karkeasti laskien sen vaikutus on
ollut 5,4 miljardia euroa enemmän sijoitusvaroja TyELissä 2022Q2:een mennessä. Kun kaikkiaan TyEL-varoja on 
150 miljardia euroa, on uudistus ollut melko onnistunut. Laskenta perustuu [aiemman blogin laskentamalliin](http:/posts/2022/10/allokaatio/).

![Tuotot](/images/tuotot/OLVmatala_varat.png)

Kuvio 3. Vuoden 2017 eläkeuudistus paransi myös sijoitustuottoja. Olv<2017 kertoo, mikä tilanne olisi ollut aiemmilla
sijoitussäännöillä. Toteutunut kertoo, mikä se on ollut uudistetuilla säännöillä.

Hyvien osaketuottojen ansiosta varoja on kertynyt selvästi enemmän.

Entä jos osakepainoa olisi nostettu enemmän?
=====

Reippaampi uudistus 2017
-----

Mitä jos osaketuottosidonnaisuuden aste olisi nostettu 30 prosenttiin 20 prosentin sijasta vuonna 2017? 
Tällöin TyEL-varat olisivat kehittyneet, kuten kuvassa 3. Tuotto olisi ollut nykyistä 0,39 prosenttia parempi
ja varoja olisi ollut 2022Q2 9,9 miljardia euroa enemmän.

![Tuotot](/images/tuotot/OLVkorkea_varat.png)

Kuvio 4. Entä jos osaketuottosidonnaisuutta olisi nostettu 30 prosenttiin vuonna 2017?

Jos uudistuksessa tuottovaateen osakepaino olisi nostettu 30 prosenttiyksikköön, olisi varoja 5,3 miljardia euroa nykyistä enemmän. 
Tuotto laskettuna koko periodille 2005-2022 oli noussut 0,39 prosenttia 5,4 prosenttiin.

OLV 30
-----

Jos alkuperäinen OLV-uudistus 2007 olisi ollut reipas ja osakepaino olisi noussut 30 prosenttia, olisi varoja merkittävästi enemmän.
Kuvio 5 näyttää vaikutukset.

![Tuotot](/images/tuotot/OLV30_varat.png)

Kuvio 5. Varat, jos OLV 30 vuodesta 2007

Osakepainon kasvattaminen olisi lisännyt tuottojen heiluntaa. Finanssikriisissä 2008 tiputus olisi ollut suurempi,
mutta varat olisivat kasvaneet pudotuksen kiinni ja vuonna 2022 varoja olisi ollut 15,4 mrd euroa enemmän.
Geometrisesti lasketut tuotot olisivat kasvaneet 0,59 prosenttia 5,60 prosenttiin.

![Tuotot](/images/tuotot/OLV30_tuotot.png)

Kuvio 6. Tuottojen heilunta, jos OLV 30 vuodesta 2007

![Tuotot](/images/tuotot/OLV30_allo.png)

Kuvio 7. Osakepaino OLV 30

Vaikka tämä uudistus olisi loppujen lopuksi tuonut enemmän varoja, olisi uskoa koeteltu vuosina 2008-2014.

OLV + 10
-----

Jos alkuperäinen OLV-uudistus 2007 olisi ollut reipas ja osakepainoa olisi noustettu 10 prosenttia, olisi varoja merkittävästi enemmän.
Kuvio 5 näyttää vaikutukset.

![Tuotot](/images/tuotot/OLVplus10_varat.png)

Kuvio 5. Varat, jos OLV+10 vuodesta 2007

Osakepainon kasvattaminen olisi lisännyt tuottojen heiluntaa. Finanssikriisissä 2008 tiputus olisi ollut suurempi, mutta ei yhtä suuri
kuin OLV30-mallissa yllä. 
mutta varat olisivat kasvaneet pudotuksen kiinni 2013 ja vuonna 2022 varoja olisi ollut 12,6 mrd euroa enemmän.
Geometrisesti lasketut tuotot olisivat kasvaneet 0,49 prosenttia 5,50 prosenttiin.

![Tuotot](/images/tuotot/OLVplus10_tuotot.png)

Kuvio 6. Tuottojen heilunta, jos OLV 30 vuodesta 2007

![Tuotot](/images/tuotot/OLVplus10_osake.png)

Kuvio 7. Osakepaino OLV+10


Voisiko työeläkkeissä sijoittaa enemmän osakkeisiin?
=====

VUosien 2005-2022 välillä on ollut monta kriisiä: Finanssikriisi, Eurokriisi, Koronakriisi ja Ukrainan sota.
Näistä huolimatta korkeampi osakepaino olisi tuottanut merkittävästi paremmin kuin toteuma. Tämä kertoo, että osakepainoa nostamalla
lienee edelleen mahdollista parantaa sijoitustuottoja, ainakin jos tulevaisuus muistuttaa ollenkaan viimeisiä 17 vuotta.

Nämä laskelmat tukevat sitä, että osakepainoa voisi nostaa nykyisestä ainakin 10 prosenttiyksikköä. Johtopäätös ei muutu, vaikka finanssikriisi huomioidaan
laskelmissa. Tällainen osakepainon muutos olisi tarkoittanut, että TyELissä olisi ollut 12-15 mrd euroa enemmän sijoitusvaroja kesällä 2022.

Jälkiviisaus on toki aina vähän tympeää. Silti on aiheellista kysyä, olisiko tällä kertaa rohkeutta
päivittää työeläkkeiden sijoituspolitiikka pitkän horisontin mukaiselle tasolle? Käytännössä se tarkoittaisi
sijoitusriskitason kasvattamista, mikä onnistuisi helpoimmin osakepainoa tavalla tai toisella nostamalla. 
