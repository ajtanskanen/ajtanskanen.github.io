---
title: 'Defensiiviset ja sykliset osakkeet Helsingin pörssissä'
date: 2025-3-20
permalink: /posts/2025/3/kladistiikka/
summary: 'Blogi | Jaotellaan Helsingin pörssin osakkeet ryhmiin markkinabetan suhteen. Jaottelussa näkyy tulkinta syklisiin ja defensiivisiin osakkeisiin.'
tags:
  - osaketuotot
  - beta
  - sijoittaminen
---

Osakkeet voi jakaa defensiivisiin ja syklisiin sen mukaan, kuinka herkkiä osakkeet ovat yleiselle markkinaliikkeelle. Defensiiviset osakkeet eivät ole erityisen herkkiä yleiselle markkinaliikkeelle, sykliset taas ovat. Tässä lyhyt analyysi siitä, kumpaan joukkoon eri osakkeet Helsingin pörssissä menevät.

1 Helsingin Pörssin osakkeet
===

Helsingin pörssissä Nasdaq OMXH:ssa on listattuna 134 osaketta päälistalla. Jokainen osake on sijoitettu johonkin sektoriin, esimerkiksi UPM kuuluu Teollisuustuotteet ja -palvelut (engl. Basic materials) -sektoriin.
Toimialoja ovat

- Energia
- Perusteollisuus
- Teollisuustuotteet ja -palvelut
- Peruskulutustuotteet
- Terveydenhuolto
- Kulutushyödykkeet
- Tietoliikennepalvelut
- Yleishyödylliset palvelut
- Rahoitus
- Teknologia
- Kiinteistöyhtiöt

On ajateltu, että sektorit määräävät defensiivisyyden tai syklisyyden. Mutta onko näin?

Tarkasteltu aikaväli on 2015-1-1 - 2025-3-15 päivädataa. Markkinaindeksinä on käytetty EuroSTOXX600 indeksiä.

2 Defensiivisyys ja syklisyys Helsingin pörssissä
===

Helsingin pörssissä on 17 syklistä osaketta ja 78 defensiivistä osaketta, jos defensiivisen rajana pidetään beta 0,9:ää ja syklisen beta 1,1. Kaikkiaan osakkeita on aineistossa 118 osaketta. 

![Sykliset](/images/financial/beta.png)<br>
_Kuvio 1. Helsingin pörssin osakkeiden beta-arvioita._

Syklisin osake on Outokumpu ja defensiivisin Viking Line. Keskimääräinen beta on 0,83, mikä tässä luokittelussa menee defensiiviseksi.

Yksi tapa luokitella osake sykliseksi tai defensiiviseksi on markkinabeta, siis osakekurssin herkkyys markkinaliikkelle. Beta lasketaan osakkeen tuoton ja markkinaindeksin tuoton covarianssi suhteena markkinaindeksin tuoton varianssiin. 
Jos beta on yli 1,1, on osake syklinen, koska se reagoi markkinan muutoksiin indeksiä voimakkaammin.
Jos beta on alle 0,9, on osake defensiivinen, koska se reagoi markkinan muutoksiin indeksiä voimakkaammin.

3 Sykliset osakkeet
===

Syklisellä osakkeella tarkoitetaan osaketta, jonka arvoon talouden suhdanteiden muutokset vaikuttavat yleisesti hyvin paljon. 
Syklisiin osakkeisiin sijoittaminen tarjoaa sijoittajalle mahdollisuuden hyötyä talouden suhdannevaihteluista.

Syklisiä toimialoja ovat yleisesti energia, perusteollisuus, teollisuustuotteet ja -palvelut, rahoitus ja teknologia. 
Syklisiä ovat esimerkiksi  Cargotec, Konecranes, Metso Outotec, Neste, Nokian Renkaat, Outokumpu ja Valmet.

![Sykliset](/images/financial/syklisetosakkeet.png)<br>
_Kuvio 2. Syklisiä osakkeet_

4 Defensiiviset osakkeet
===

Defensiiviset osakkeella tarkoitetaan osaketta, jonka arvoon talouden suhdanteiden muutokset vaikuttavat yleisesti vähemmän kuin syklisiin osakkeisiin. 
Defensiivisiin osakkeisiin sijoittaminen tarjoaa sijoittajalle mahdollisuuden yrittää suojautua talouden suhdannevaihtelua vastaan.

Defensiivisiä toimialoja ovat puolestaan peruskulutustuotteet, terveydenhuolto, kulutushyödykkeet, tietoliikennepalvelut, yleishyödylliset palvelut ja kiinteistöyhtiöt.

Esimerkiksi ruoka, hygieniatuotteet, dataliittymät ja lääkkeet ovat viimeisiä, joista säästetään, siis defensiivisiä.
Defensiivisiä osakkeita ovat olleet esimerkiksi Kesko, jonka ruokakauppa tuottaa hyvin myös huonompina aikoina.

Defensiivisiä ovat esimerkiksi Kesko, Orion, Atria, Elisa ja Anora.

![Esimerkkejä defensiivisistä osakkeista](/images/financial/defensiivisetosakkeet.png)<br>
_Kuvio 3. Defensiivisiä osakkeita_

Pelkän alan perusteella ei voi sanoa, onko osake defensiivinen vai syklinen. Esimerkiksi Teollisuustuotteet ja -palvelut (Industrials) -alaan kuuluvia osakkeita on sekä defensiivisissä että syklisissä.

5 Toimialoittain
===

Toimialoittainen beta Helsingin pörssissä.

![Esimerkkejä defensiivisistä osakkeista](/images/financial/industrybeta.png)<br>
_Kuvio 4. Markkinaliikeherkkyys (beta) toimialoittain_

Toimialoista energia on keskimäärin syklisin, ja rahoitus defensiivisin. Toimiala ei kuitenkaan määrää osakkeen defensiivisyyttä tai syklisyyttä. Esimerkiksi Etteplan on defensiivinen osake, vaikka moni Teollisuustuotteet ja -palvelut -toimialan osake on syklinen, esimerkiksi Konecranes.


Disclaimer! Tämä ole minkäänlainen sijoitusneuvo, vaan aikasarja-analyysi julkisesti saatavilla olevasta datasta.
