---
title: 'Helsinki tekoälyn silmin'
date: 2022-08-16
permalink: /posts/2022/08/helsinki-tekoälyn-silmin/
image: '/images/dalle/dalle2.png'
tags:
  - taide
    DALL-E 2
  - AI
  - tekoäly
---

Suomessa on aina pohdittu sitä, miltä maa näyttää ulkomaalaisen silmin. Kertooko se sitten huonosta itsetunnosta vai ei, enpä tiedä.
Siksi on kiinnostavaa kokeilla, miltä Helsinki näyttää tekoälyn silmin.

DALL-E on OpenAI:n kehittämän transformers-teknologiaan perustuva laskennallinen malli, joka tekee kuvia. 
Erityistä siinä on kyky muuttaa sanallisia kuvauksia oikeiksi kuviksi. Kuvat voivat olla valokuvamaisia tai tietyn taiteilijan tyyliin 
tehtyjä piirroksia tai maalauksia.

DALL-E tunnistaa hyvin vihreä-keltaisen raitiovaunun Helsingin symboliksi.

![Raitiovaunu Kauppatorilla](/images/dalle/dalle2.png)

Spåraa ikonisempi Helsinkiä kuvaava symboli on Senaatintorilla seisova Tuomiokirkko. Se tulee useimpiin DALL-E:n kuviin, jos
niissä pitäisi olla Helsinki.

![Senaatintori ja Tuomiokirkko](/images/dalle/dalle3.png)

Ikonisuudestaan huolimatta Temppeliaukion kirkko ei näytä DALL-E:n kuvissa kovin kiinnostavalta. Kuva melko rakeinen ja siinä on artefakteja.
Alla olevan kuvan perusteella en sitä kävisi katsomassa.

![Temppeliaukion kirkko](/images/dalle/temppeliaukio.png)

Myöskään Suomenlinna ei ole DALL-E:n kuvassa edukseen. Tällä mainoskuvalla en ehkä kävisi katsomassa.

![Suomenlinna](/images/dalle/suomenlinna.png)

Öistä Helsinkiä kuvaavassa fotossa Tuomiokirkko nousee taas päärooliin. Miljöö on ihan oikeannäköistä, mutta itse kirkko on melko vääristynyt.

![Öinen Helsinki](/images/dalle/dalle5.png)

Kaikkeen ei tekoälykään pysty. Kun DALL-E:lta pyytää kuvaa mattolaiturista, tulee melko erikoinen "mattolaituri" tulokseksi. Tai ainakaan minä
en tuollaista Kaivopuiston rannassa ole nähnyt.

![Laiturilla oleva talo](/images/dalle/mattolaituri.png)

Vaikka DALL-E on vaikuttava, on se vasta välivaihe. Kuvat ovat upeita, mutta monet niistä tunnistaa generoiduiksi, ei kameralla otetuiksi.
Parhaimmillaan DALL-E on, kuten esikuvansa Salvador Dali, maalauksissa ja grafiikassa. 

Tekoälyt kehittyvät ja kuvia on jatkossa entistä vaikeampi erottaa oikeista. Ehkä pian on odotettavissa kuvien sijaan elokuvia tekeviä tekoälyjä. 
Sitä voisi yrittää tehdä vaikka Helsinki-aiheisen elokuva, kunhan DALL-E:n elokuvaseuraaja tulee markkinoille. Vaikkapa komento

    Tee koominen elokuva Helsinkin palkanmaksufiaskosta Ed Woodin tyyliin.
    
voisi tuottaa tragikoomisen elokuva. Ehkä joskus Helsinkikin vielä onnistuu selättämään palkanmaksun ongelmansa. 