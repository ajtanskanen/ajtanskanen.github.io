---
title: 'Sijoittavatko työeläkeyhtiöt myötäsyklisesti, vastasyklisesti vai neutraalisti?'
date: 2022-10-25
permalink: /posts/2022/10/allokaatio/
image: /images/pts/2men.png
largeimage: /images/pts/2men.png
summary: 'Sijoittavatko työeläkeyhtiöt myötäsyklisesti, vastasyklisesti vai neutraalisti? Blogissa tätä analysoidaan.'
tags:
  - työeläke
  - sijoittaminen
  - allokaatio
---

Työeläkejärjestelmä sijoittaa varat tuottavasti ja turvaavasti. Paino on perinteisesti ollut turvaavuuden puolella, mutta viimeisten 5 vuoden aikana
osakeriskin osuutta on kasvatettu ja tuotot ovat olleet hyviä. Mutta minkälaista työeläkelaitosten sijoittaminen on ollut? 

![Reaalituotot](/images/pts/tuotot_toteuma.png)<br>
Kuvio 1. Reaaliset vuosituotot TyELissä vuosina 2006 - 2021. Vuoden 2022 tuotot ovat alkuvuoden tuotot.

Viime vuosina sijoitustuotot ovat olleet hyviä (Kuvio 2). 
Korkean inflaation vuoksi vuoden 2022 heinäkuun alkuun mennessä tulleet tuotot ovat reaalisesti erittäin heikot.

Sijoitusjakauma
======

Sijoitustuotot riippuvat sijoitusjakaumasta: mitä riskipitoisempi sijoitusjakauma, sitä parempia ovat tuotot.
Sijoitusjakauman valinta on tärkein tuottoja määrittävä tehtävä, joka sijoittajalla on.
Sijoitusjakauman riskipitoisuutta taas säädetään markkinanäkemyksen ja riskinkantokyvyn perusteella. Laitoksen vakavaraisuus
taas määrittää riskinkantokykyä. 

Riskinkantokyvyn lisäksi toinen tekijä työeläkejärjestelmässä on yhteisellä vastuulla oleva osuus sijoitusriskistä.
Tämä on niin kutsuttu osaketuottosidonnainen tuottovaade, jota kutsutaan myös nimellä OLV.
Vuoden 2017 eläkeuudistuksessa sovittiin sijoitusriskin lisäämisestä, kun osaketuottosidonnaisuuden osuutta
tuottovaateesta nostettiin 10 prosentista 20 prosenttiin. Osin sen ansiosta
työeläkelaitokset ovat saaneet parempia tuottoja. 

![Tuotot](/images/tuotot/allo.png)<br>
Kuvio 2. Keskimääräinen sijoitusjakauma työeläkejärjestelmä TyELissä

Osakesijoitusten osuus työeläkelaitosten salkuissa on kasvanut ajan mukana ja samaan aikaan
korkosijoitusten osuus on laskenut (Kuvio 2). Kiinteistöjen osuus on pysynyt ennallaan, mutta muiden sijoitusten 
osuus on kasvanut. Muut sijoitukset pitävät sisällään mm. Hedge fund-sijoitukset. 

Sijoittavatko työeläkelaitokset myötäsyklisesti?
=====

Tarkastellaan yksinkertaista sijoitusmalli, jossa sijoituslajeina on joukkovelkakirjat, osakkeet, kiinteistöt ja muut. 
Näiden sijoituslajien toteutuneet tuotot vuosina 2004 - 2022 on haettu [Telan tuottotietokannasta](https://www.tela.fi/elakevarojen-sijoittaminen/tilastotietokanta/).

Kokeillaan kolmea erilaista sijoitusstrategiaa selittämään TyEL-laitosten sijoitustuottoja: Buy-and-Hold, vakioallokaatio ja Portfolio Insurance.
Kolme strategiaa eroavat toisistaan myötäsyklisyydessä: Buy-and-Hold on suhdanteiden osalta neutraali,
vakioallokaatio vastasyklinen ja Portfolio Insurance myötäsyklinen. Tarkastelemalla sitä, miten hyvin eri strategiat
selittävät havaittuja tuottoja, voi ehkä päätellä jotain siitä, miten työeläkelaitokset sijoittavat.

Buy-and-Hold
-----

Buy-and-Hold on sijoitusstrategia, jossa annetaan valitaan salkun koostumus alkuhetkellä ja unohdetaan se sitten. 
Toisin sanoen, annetaan salkun liikkua markkinoiden mukana.
Strategiassa osakkeita ei osteta tai myydä markkinaliikkeiden mukaan. Se on siis suhdanteiden osalta neutraali 
sijoitusstrategia. Lähdetään tästä sijoitusstrategiasta liikkeelle: valitaan allokaatio vuoden 2004 lopussa, ja seurataan
sen liikkeitä. Huomioidaan kuitenkin muutokset osaketuottosidonnaisen vastuuvelan osuudessa allokaatiossa. 

![](/images/tuotot/BH_tuotot.png)<br>
Kuvio 3. Todellinen keskimääräinen TyEL-yhtiöiden sijoitusjakauma verrattuna regressiolla löydettyyn jakaumaan vuosina 2005-2022.

Keskimääräinen tuottojen absoluuttinen virhe on 0,74 prosenttiyksikköä. 

![](/images/tuotot/BH_osake.png)<br>
Kuvio 4. Osakepaino Buy-and-Hold-strategiassa vs toteutunut osakepaino.

Vertaamalla raportoitua osakepaino mallin ennustamaan näkee ainakin, onko osakepainon suuruusluokka sama.
Ongelma vertailussa on se, että osakepaino raportoidaan tarkasteluperiodin lopusta, kun taas tuotot riippuvat 
sijoitusjakaumasta koko periodin aikana. Tästä huolimatta Kuvio 4 kertoo, että Buy-and-Hold -strategian ennustama
allokaatio ei liiku juurikaan samalla tavalla kuin raportoidut osakepainot.

Vakioallokaatio
-----

Vakioallokaatio on sijoitusstrategia, jossa pidetään sama sijoitusten jakauma
koko tarkasteluajan. Siinä osakkeita myydään, kun osakkeiden arvo nousee, ja ostetaan, kun osakkeiden
arvo laskee. Se on siis vastasyklinen sijoitusstragia.
Vakioallokaatio tuottaa hyviä tuottoja, mutta ajaa vakuutusyhtiön tehokkaasti konkurssiin, jos
riskiä pitää kantaa vakavaraisuuspääomalla.

Sijoitustuottoihin sovitetussa vakioallokaatio-mallin salkussa on 
bondeja on 50,6 prosenttia, osakkeita 27,7 prosenttia, kiinteistöjä 15,4 prosenttia 
ja muita sijoituskohteita 6,4 prosenttia. Tämän lisäksi tulee OLV-osuutta vastaava määrä
osakesijoituksia ja vastaava määrä vähennetään bondeista. 
Kuvio 5 näyttää, että havaitut tuotot vastaavat mallin ennustettu selvästi paremmin kuin Buy-and-Hold -strategiassa.
Keskivirhe vakioallokaatio-mallissa on 0,49 %-yksikköä sijoitustuotoissa. 

![](/images/tuotot/vakio_tuotot.png)<br>
Kuvio 5. TyElin kokonaistuotto havainto vs vakioallokaation avulla saatuun tuottoon.

![](/images/tuotot/vakio_osake.png)<br>
Kuvio 6. Osakepaino

Kuitenkin Kuvio 6 näyttää, että osakepaino ei liiku vakioallokaatiossa realistisesti. Tässä on huomioitu
osaketuottosidonnaisen tuottovaateen muutos sijoitusjakaumassa. Jos se jätetään pois, on sijoitusjakauma vakio.
Kuvio 6. TyElin kokonaistuotto verrattuna kiinteällä allokaatiolla saatuun tuottoon.

Vakioallokaatio myös aliarvioi varojen kehitystä (Kuvio 8).
![](/images/tuotot/vakio_varat.png)<br>
Kuvio 7. TyElin kokonaisvarat vakioallo vs havainto.

Portfolio insurance
-----

Portfolio insurance (PI) on sijoitustrategia, jossa osakepaino määräytyy vakavaraisuuden mukaan.
Tässä tarkastellaan mallia, jossa osakepaino on vakio kertaa vakavaraisuuspääoma suhteessa vastuisiin.
PI on myötäsyklinen sijoitusstrategia, jossa osakkeita ostetaan, kun vakavaraisuus on korkealla, mikä tapahtuu
kun osakkeet ovat tuottaneet hyvin. Osakkeita taas myydään, kun niiden arvo laskee.

Portfolio insurance suojaa konkurssia vastaan, jos transaktiokustannukset ovat pienet ja markkinoilla on mahdollista myydä osakkeita
myös jyrkässä laskussa.

![](/images/tuotot/PI_tuotot.png)<br>
Kuvio 8. Portfolio insurance -mallin tuotto verrattuna havaintoihin.

Keskivirhe PI-mallissa on 0,27 %-yksikköä sijoitustuotoissa. Tätä voi pitää pienenä ottaen huomioon,
että laskelmat on tehty TyEL-järjestelmän keskiarvoista, ei laitoskohtaisista tunnusluvuista.
Strategia on selvästi tarkin tarkastelluista kolmesta strategiasta.

PI-mallin tuottama ennuste varoille vastaa hyvin toteumaa (Kuvio 7).

![](/images/tuotot/PI_varat.png)<br>
Kuvio 9. Varat PI vs toteutunut.

Osakepainossa on huomioitu tuottovaateen osaketuottosidonnaisuus (kuvio 8). PI-osuus on vakavaraisuuspääoman suhde vastuuvelkaan
kerrottuna vakiolla 0,93. Tällöin 1 prosenttiyksikkö vakavaisuutta lisää kasvattaa osakepainoa 0,93 prosenttiyksikköä.

PI replikoi tuotot painottaen _edellisen_ vuoden vakavaraisuutta 88 prosentti ja kuluvan vuoden 12 prosentti painolla.
Sovitteen mukaan siis työeläkeyhtiöt valitsevat allokaatio vuotta aiemmin ja ajavat sillä joko
ylä- tai alamäkeen. Tämä näkyy verrattaessa PI-mallin osakepainoa toteutuneeseen (Kuvio 8).

![](/images/tuotot/PI_osakeallo.png)<br>
Kuvio 10. Osakepaino PI vs toteutunut.

Toteutunut osakepaino ilmoitetaan raportointihetkeltä. Vuosituotto taas riippuu koko vuoden
sijoituksista, ja vuoden aikana myös sijoitusjakaumat muuttuvat. Kuvion 8 mukaan tuoto selittää parhaiten
osakepaino, joka heijastaa enemmän edellisen vuoden vakavaraisuutta kuin kuluvan. Tämä tarkoittaa
käytännössä sitä, että finanssikriisiin ajettiin korkealla osakepainolla, jolloin sijoitustappio muodostui
suuremmaksi kuin osakepainosta olisi voinut päätellä. Toisaalta kriisin jälkeiseen nousuun mentiin alemmalla
osakepainolla kuin olisi ollut tarkoituksenmukaista. Toisin sanoen on toimittu myötäsyklisesti.

Rajoitteet
=====

Tässä tarkasteltu malli on yksinkertaistus. Se mm. ei huomioi sitä, että osaketuottosidonnaisuuden aste vaikuttaa
myös vakavaraisuuspääoman määrään ja vakavaraisuusrajaan. Tulokset lienevät kuitenkin oikeansuuntaisia.

Lopuksi
=====

Laskelmien mukaan työeläkelaitokset ovat sijoittaneet myötäsyklisesti. Tilannetta on tasapainottanut tuottovaateen
osaketuottosidonnaisuus, joka on vastasyklinen elementti. Tämä on myös parantanut sijoitustuottoja. 
[Seuraavassa blogissa](https:/posts/2022/10/osakkeet/) mietitään, kannattaisiko osakepainon nostaminen.

