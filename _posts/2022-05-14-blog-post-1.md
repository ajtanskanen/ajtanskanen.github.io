---
title: 'Miten käy tekoälyltä rock’n’roll: GPT-3 haastaa Aukustin ja Einon'
date: 2022-05-14
permalink: /posts/2012/08/blog-post-1/
tags:
  - musiikki
  - AI
  - tekoäly
---

Miten käy tekoälyltä rock’n’roll: GPT-3 haastaa Aukustin ja Einon
======

_Antti J. Tanskanen, 13.4.2022_


Radio Suomen Poppikoulussa osallistujat kilpailevat priimuksen arvonimestä. Sen saavuttaakseen kilpailijan on osattava vastata hankaliin pop-, jazz-, roots- ym. aiheisiin kysymyksiin. Harva osaa vastata puoleenkaan esitetyistä kysymyksistä. Tämä tekee Poppikoulusta hyvän testialustan kokeilla, miten hyvin tekoäly pärjää ihmisiä vastaan. 

Tässä tarkoituksessa valitsin sattumanvaraisen Poppikoulun jakson ja testasin tekoälyn terävyyttä Poppikoulun kysymyksillä. Tekoälyn roolissa on GPT-3, joka on OpenAI:n kehittämä tekoälypohjainen kielimalli. Se osaa analysoida ja tuottaa tekstiä, kunhan sille esittää kysymyksen tai sopivan alun tekstille. GPT-3 ei varsinaisesti ole älykäs, mutta huijaa helposti uskomaan itsensä sellaiseksi. Onni suosi jaksoa, jossa haastaja Aukusti ja priimus Eino vastaavat 60-luvun pop- ja elokuvamusiikkia sekä iskelmää koskeviin kysymyksiin.

Kuva 1. GPT-3:lle kysymykset esitetään tekstimuodossa.

60-luku
Kysymykset alkavat 60-luvun musiikista. Kilpailijat aloittavat vuorotellen vastausvuorossa. Ensin Aukusti.

Minkä yhtyeen ensisingle oli vuonna 1967 ilmestynyt Break on Through?
GPT-3: The Doors
Aukusti: Ei mitään käryä
Eino: The Doors
Tilanne: GPT 1, Aukusti 0, Eino 1
GPT-3 ottaa johdon yhdessä Einon kanssa heti ensimmäisessä kysymyksessä tietämällä The Doorsin ensisinglen.

Minkä nimisen jazziin ja kokeelliseenkin musiikkiin keskittyneen levymerkin saksalainen Mannfred Eicher perusti vuonna 1939 Münchenissa?
GPT-3: ECM
Aukusti: Decca
Eino: Jätetään tyhjä maali tähän.
Tilanne: GPT 2, Aukusti 0, Eino 1
Ja heti toinen oikea vastaus! GPT-3 siirtyy nyt yksin johtoon. Onko ihmisellä enää mitään mahdollisuuksia tekoälyä vastaan?

Apassit seikkailivat 60-luvun alussa niin Yhdysvaltain kuin Yhdistyneiden Kuningaskuntien listoilla, niiden kärkisijoilla. Kenen tai minkä yhtyeen versio oli brittiykkönen? Kenen tai minkä yhtyeen USAn listan kakkonen?
GPT-3: The Beatlesin versio oli brittiykkönen, ja The Beach Boysin versio oli Yhdysvaltain listan kakkonen.
Aukusti: Ei vastausta
Eino: The Shadows Briteissä, toista en tiedä
Tilanne: GPT 2, Aukusti 0, Eino 2
Kolmannessa kysymyksessä oikea vastaus olisi ollut The Shadows ja Jörgen Ingman. GPT-3:lla on täysin varma vastauksistaan, mutta silti molemmat ovat täysin väärin. Eino taas tunnistaa epäselvästä kysymyksenasettelusta huolimatta The Shadowsin ja tämä riittää tasoittamaan pelin.

Minkä yhtyeen perustajajäseniä Don Wilson oli? Soitti yhtyeessä eläköitymiseensä asti, lähes 60 vuotta. Missä bändissä vastikään poismennyt komppikitaristi Don Wilson soitti?
GPT-3: The Beach Boys
Aukusti: En osaa tähänkään vastata
Eino: The Ventures
Tilanne: GPT 2, Aukusti 0, Eino 3
GPT-3 jatkaa kulkuaan varmana vastauksestaan, mutta on jälleen väärässä. Eino sitä vastoin siirtyy johtoon kolmella pisteellä, Aukusti jatkaa pisteittä peränpitäjänä.

Elokuva
Seuraavaan kysymykseen liittyy musiikkinäyte, mutta GPT-3 saa luvan pärjätä ilman.

Lähdetään vuodesta 1953, kun Pekka Puupää oli kesälaitumilla. Elokuvassa kuultiin myös yksi Olavi Virran suosituimmista levytyksistä. Mikä Kärki-Helismaa -klassikko tuossa elokuvassa soi? + musiikkinäyte
GPT-3: Kärki-Helismaan klassikko, joka soi elokuvassa, on Olavi Virran kappale "Puhelinlangat laulaa".
Eino: Sua lemmin tai jotain sinnepäin
Aukusti: Sulle salaisuuden kertoa mä voisin.
Tilanne: GPT 2, Aukusti 0, Eino 3
Kun oikea vastaus olisi ollut Sinun silmiesi tähden, ei kysymyksestä irtoa pisteitä.

Kuka Suomen iskelmätaivaan tähdistä oli vuoden 1968 Spede-elokuvassa Noin seitsemän veljestä bardin hommissa?
GPT-3: Rauli Badding Somerjoki
Eino: Fredi
Aukusti: Danny
Tilanne: GPT 2, Aukusti 1, Eino 3
Spede-elokuvat eivät ole GPT-3:n vahvinta osaamista. Eino sitä vastoin tästäkin pisteen ja vahvistaa johtoaan. Hurjasta alusta huolimatta GPT:n ote on alkanut lipsua.

David Bowien vuoden 1984 rock-video oli 21 minuuttia pitkä. Peräti, tämmöinen minielokuva oikeastaan. Mikä oli kappale, mistä tämä video tehtiin?
GPT-3: The song was "China Girl" from David Bowie's album "Let's Dance"
Eino: Ashes to Ashes
Aukusti: Spaceman
Tilanne: GPT 2, Aukusti 1, Eino 3
David Bowien Blue Jean ei sitä vastoin ole kenellekään tuttu. Jatketaan elokuvakysymyksiä.

Eräässä vuoden 1992 elokuvassa Meatloaf esitti portsaria. Samassa elokuvassa oli mukana myös tuolloin vähän yli nelikymppinen Alice Cooper. Mikä oli elokuva?
GPT-3: Wayne's World
Eino: Ne kaksi idioottia, Wayne’s World
Aukusti: Ei vastausta
Tilanne: GPT 3, Aukusti 1, Eino 4
Wayne's World oli oikea vastaus. Elokuvakysymykset olivat siinä. Siirrytään Jokeri-kysymysten pariin.

Jokeri
Mitä pienoismalleja Neil Young keräilee?
GPT-3: Neil Young keräilee pienoismalleja kaikenlaisista ajoneuvoista, joita hän on omistanut tai joita hän on ajanut.
Aukusti: Lentokoneita
Eino: Autoja
Tilanne: GPT 3, Aukusti 1, Eino 4
Neil Youngin pienoisrautateiden keräily on aivan liian vaikea niin osallistujille kuin GPT:lle.

Mistä maasta tulevat taiko-rummut ja kuuluisimmat rumpalit?
GPT-3: Taiko-rummut ovat peräisin Japanista, ja kuuluisimmat rumpalit ovat japanilaisia.
Aukusti: Japanista
Eino: Japani
Tilanne: GPT 4, Aukusti 2, Eino 5
Vihdoin taiko-rumpujen kohdalla jokainen osallistujista kerää pisteen. Priimus Eino johtaa edelleen pisteellä GPT:tä.

Kuka joulukuussa kuollut runoilija, lasten- ja aikuisten kirjailija teki myös satoja iskelmäsanoituksia. Sanoitti mm. Topille ja Agentseille, Harri Marstiolle ja Pedro Hietasen eri projekteihin? Eka projekti oli Magyar-yhtyeen albumin tekstien teko.
GPT-3: Reino Helismaa
Aukusti: Ei tule mieleen, Kirsi Kunnas
Eino: Kirsi Kunnas
Tilanne: GPT 4, Aukusti 2, Eino 5
Jukka Itkonen ja myös seuraavan kysymyksen Swallow the Sun ovat liian vaikea tunnistaa. Niistä ei pisteitä.

Ihan tuoreen Soundi-lehden numerossa lukijat ovat äänestäneet viime vuoden suosikkinsa. Kotimaisten levyjen top-5:ssa oli vain yksi englanninkielinen levy, Moon Flowers. Minkä yhtyeen levy?
GPT-3: Moon Flowers on The Raveonettesin levy
Aukusti: En kyllä sano mitään
Eino: Lordi
Tilanne: GPT 4, Aukusti 2, Eino 5
Iskelmä
Kuka vuonna 1989 72-vuotiaana kuollut helsinkiläinen aloitteli uraansa -42 vuonna syyspihlajan alla?
GPT-3: Urho Kekkonen
Eino: Jätetään tähän tyhjä maali
Aukusti: Brita Koivunen
Tilanne: GPT 4, Aukusti 2, Eino 5
GPT-3 on täysin vakuuttunut, että Urho Kekkonen kuoli vuonna 1989 ja aloitti uraansa syyspihlajan alla. Tämä ei taida olla aivan oikein. Henri Thiil taas ei ole kenellekään kilpailijoista tuttu.

Millä sanoilla alkaa Rakastan sinua Elämä -kappale?
GPT-3: Rakastan sinua Elämä -kappale alkaa sanoilla "Rakastan sinua elämä, rakastan sinua kaikesta".
Eino: Rakastan sinua elämä
Aukusti: Rakastan elämää
Tilanne: GPT 4, Aukusti 2, Eino 5
”Päättyy yö, aamu saa, uusi päivä kun kirkkaana koittaa” olisi ollut oikea vastaus sanoitukseen. Ei pisteitä.

Kun Chicago kuoli oli Vickyn ensisinkku vuonna 75. Se kuitenkin oli singlen B-puoli. Mikä oli A-puolella tuolloin?
GPT-3: A-puolella oli kappale "Vain yksi yö".
Eino: Charlie Brown
Aukusti: Charlie Brown
Tilanne: GPT 4, Aukusti 2, Eino 5
Vicky Rostin kappale ”Siinä ruutia on, kun minä rakastun” näyttää olevan tuntematon. Vielä viimeinen kysymys.

”Anna mulle tähtitaivas” on yksi Katri Helenan hittejä. Kuka sen on säveltänyt?
GPT-3: Anna mulle tähtitaivas on Katri Helenan kappale, joka on säveltänyt ja sanoittanut Katri Helena itse. Kappale on ilmestynyt Katri Helenan albumilla Katri Helena vuonna 1967.
Eino: Kai Hyttinen
Aukusti: Jukka Kuoppamäki
Tilanne: GPT 4, Aukusti 3, Eino 5
Lopputulos
GPT-3 vastaa kaikkiin kysymyksiin yhtä vakuuttavasti. Useimmat vastaukset ovat kuitenkin vääriä, vaikka oikeat vastaukset ovat varmasti olleet GPT-3:n opetusaineistossa. Jo nykyisessä muodossa tekoäly haastaa ihmiskilpailijat jotakuinkin samalla tasolla. Muutaman vuoden päästä tilanne voi olla jo aivan toinen: uusia, parempia tekoälypohjaisia kielimalleja on viime aikoina julkaistu kiivaaseen tahtiin.

