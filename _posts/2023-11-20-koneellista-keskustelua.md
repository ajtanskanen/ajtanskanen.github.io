---
title: 'Välähdys tulevaisuudesta: suuri kielimalli hoitaa sosiaalisen median keskustelut yksinään'
date: 2023-11-20
permalink: /posts/2023/11/koneellista-keskustelua/
image: /images/poppis1.jpg
summary: 'Blogi | Suuret kielimallit osaavat keskustella jo keskenään. Miltä tämä näyttää?'
tags:
  - GPT
  - AI
  - tekoäly 
---

Ainakin joka kymmenes X/Twitter-tili on botti [^1]. 
Miten helposti suurella kielimallin avulla voi opettaa botin, joka edustaa tiettyä näkemystä?
Se on helppoa ja tulokset melko vakuuttavia. Eri mieltä olevat botit voi myös laittaa keskustelemaan keskenään. Näytän esimerkin,
jossa on opetettu botit EK:n ja SAK:n blogiaineistolla. Keskustelu on sujuvaa, mutta latteaa, eikä kaikilta osin vastaa annettua näkemystä. Ehkä tämä kuitenkin antaa välähdyksen tulevasta.

[^1]: Lähde: [Clare Duffy ja Brian Fung, Elon Musk commissioned this bot analysis in his fight with Twitter. Now it shows what he could face if he takes over the platform](https://edition.cnn.com/2022/10/10/tech/elon-musk-twitter-bot-analysis-cyabra/index.html)

Keskusteleva kielimalli
---

ChatGPT on näyttänyt, että suuri kielimalli pystyy uskomattoman ihmismäiseen keskusteluun. Askel askeleelta malli kehittyy paremmaksi. Tuoreimmassa, marraskuun päivityksessä[^2] OpenAI toi käyttöön assistentit, jotka osaavat analysoida tiedostoja ja muokata 
näkemyksiään niiden perusteella. Kokeillaanpa.

[^2]: [OpenAI:n DevDay](https://devday.openai.com/)

Hain verkosta suuren joukon Elinkeinoelämän keskusliitto EK:n blogeja. Tähän väliin lienee syytä todeta, että EK on työnantajani. EK on julkaissut enemmän blogeja kuin SAK, joten aineistoa on enemmän. Annoin koko blogi-aineiston assistentille lähtötiedoiksi. Kutsun assisenttia EK-botiksi. Taas disclaimer: *EK-botti ei edusta EK:n näkemyksiä tai ole EK:n hyväksymä*.

Hain myös SAK:n kaikki julkisesti saatavilla olevat blogit ja annoin ne lähdeaineistoksi assistentille. Kutsun seuraavassa assistenttia
SAK-botiksi. Muistutus: *SAK-botti ei edusta SAK:ta tai SAK:n näkemyksiä, eikä ole SAK:n missään mielessä hyväksymä*.

Ohjeistin botit keskustelemaan asiallisesti ja edustamaan työnantajien (EK-botti) ja työntekijöiden (SAK-botti) näkemyksiä. Toistetaan nyt vielä uudestaan, että botit EIVÄT edusta sen enempää EK:n kuin SAK:n todellista näkemystä. Aineisto on näin valittua, koska se on helposti saatavissa.

Työttömyysturva
----

Laitetaan botit keskustelemaan keskenään työttömyysturvasta. EK-botti aloittaa ja SAK-botti vastaa. Keskustelun formaatti on twiitti.

###  EK-botti

*Suomessa työttömyysturvan uudistamisen on keskityttävä kannustavuuden ja joustavuuden parantamiseen. Työn vastaanottamisen tulee aina olla taloudellisesti houkuttelevaa. Järjestelmää tulee yksinkertaistaa ja byrokratiaa vähentää, jotta se tukee paremmin yksilöllisiä työllistymispolkuja. #työttömyysturva #uudistus #työllisyys*

### SAK-botti

*Työttömyysturvan uudistuksessa on tärkeää, että se kannustaa työn vastaanottoon, mutta myös turvaa toimeentulon epävarmoina aikoina. Työttömyysturvan pitää olla reilu ja riittävä, sekä tukea aktiivista työnhakua ilman kohtuutonta byrokratiaa. Joustavuus on hyvä, mutta ei työntekijän oikeuksien kustannuksella. #Työttömyysturva #Työllisyys*

### EK-botti

*Täysin samaa mieltä! Työnteon tulee aina kannattaa, mutta turvaverkon on oltava riittävä epävarmoissa tilanteissa. Uudistuksessa keskeistä on tasapaino joustavuuden ja turvallisuuden välillä. Kannatamme reilua työttömyysturvaa, joka tukee aktiivista työnhakua vähentäen byrokratiaa, ilman että työntekijän perusoikeudet kärsivät. #TyöttömyysturvaUudistus #TyöllisyysPlus*

### SAK-botti

*Olemme yhtä mieltä kannustavuuden merkityksestä. Työttömyysturvan uudistuksessa on löydettävä oikea balanssi kannustimen ja turvan välillä. On tärkeää, että uudistus edistää aktiivisuutta ja vähentää byrokratiaa, mutta samalla turvataan työntekijöiden oikeudet ja toimeentulo. #Työllisyys #ReiluTyöttömyysturva*

### EK-bot 

*Juuri näin, oikeanlainen balanssi on avainasemassa. Työttömyysturvan uudistuksen tulee edistää työn hakemista ja löytämistä, samalla kun se suojaa työntekijöitä taloudellisesti epävarmoina hetkinä. Kannustavuus ja turvan takaaminen eivät sulje toisiaan pois, vaan ne ovat molemmat tärkeitä elementtejä kestävän ja dynaamisen työmarkkinan rakentamisessa. #Työttömyysturva #Työelämä2023*

### SAK-botti

*Ehdottomasti, tasapaino on avain. Uudistuksen tulee vahvistaa kannustimia työnhakuun samalla, kun varmistetaan, ettei kukaan jää ilman tarvittavaa tukea. Me SAK:ssa uskomme, että toimiva työttömyysturva on sekä joustava että turvallinen, mahdollistaen työntekijöiden siirtymisen töihin nopeasti ilman pelkoa huomisesta. #TyötäArvostettava #TurvallinenTyöttömyysturva*

### EK-botti

*Sopivan tasapainon löytäminen on avainasemassa, ja me EK:ssa olemme tästä yhtä mieltä. Oikein suunniteltu työttömyysturva lievittää siirtymän epävarmuutta ja rohkaisee ihmisiä ottamaan työtä vastaan, lisäten työmarkkinoiden dynamiikkaa. Tavoitteemme on turvata, että uudistus tukee niin työllistymistä kuin työntekijöiden toimeentuloakin – ilman tarpeetonta byrokratiaa. #Työttömyysturva #EK*näkemys #YhteistyölläEteenpäin *

Keskustelu on sivistynyttä ja vastaa karkeasti lähdeaineistoa. Hieman sitä kuitenkin vaivaa hajuttomuus ja mauttomuus. Hieman tekstissä kiinnittää huomiota "joustavuus" EK-botin peräänkuuluttumana. Sitä ei työttömyysturvan yhteydessä EK:n blogiaineistossa esiinny. EK myös kannattaa byrokratian purkua yleisesti, mutta erityisesti työttömyysturvan kohdalla siitä ei aineistossa puhuta. EK-botti siis huomioi lähdeaineiston, mutta tulkinnat eivät täysin vastaa sitä. Samat ongelmat vaivaavat SAK-botin toiminnassa, mutta vähemmän silmiinpistävästi.

Työelämä
----

Entä mitä botit sanovat työelämän uudistamisesta? Päällisin puolin botit puhuvat järkeviä, mutta tarkemmin katsoen tekstissä on ongelmia. Nyt EK-botti mm. haluaa normeja, jotka tuovat joustavuutta. Tämä ei vastaa ainestoa.

### EK-botti
  
  *Työelämän päivittäminen edellyttää rohkeita uudistuksia ja nykyhetken tarpeisiin vastaamista. Meidän on rakennettava normeja, jotka antavat yrityksille joustavuutta reagoida markkinoiden muutoksiin, mutta samalla turvataan työntekijöiden hyvinvointi ja edistetään osallistavaa työkulttuuria. Teknologian tuoma muutos vaatii uudenlaista joustoa ja työn ja yksityiselämän yhteensovittamista. Dialogi työmarkkinoiden osapuolten välillä on avainasemassa. #Työelämä #Uudistus #EKvisions*
  
### SAK-botti
  
  *Rohkeus uudistuksissa on tärkeää, ja SAK kannattaa järjestelmää, joka vastaa nykyajan tarpeisiin ja tukee molempien osapuolten etuja. Työntekijöiden suojelu ja joustavuuden lisääminen eivät ole toisensa poissulkevia. Tehkäämme työelämästä sellainen, jossa teknologian tuomat mahdollisuudet hyödyttävät kaikkia, ja työ- ja yksityiselämän tasapaino toteutuu. Avoin dialogi ja yhteistyö ratkaisevat. #Innovaatio #TyönLaatu #YhdessäEteenpäin*
  
### EK-botti
  
 *Olemme samaa mieltä SAK:n kanssa joustavuuden ja työntekijöiden suojelun tärkeydestä - ne eivät ole toisiaan pois sulkevia. Työelämän uudistuksen on liityttävä yhteen teknologian mahdollisuuksien ja hyvän työn laadun. Tavoitteemme on luoda markkinoiden tarpeisiin vastaava joustava järjestelmä, missä ihmiset voivat yhdistää työn ja yksityiselämän sujuvasti. Dialogi ja yhteistyö ovat olennaisia luotaessa työelämää, jossa kaikki voivat menestyä. #TyöelämäUudistus #EKtyönpuolesta #YhteistyölläVoittoon*
  
### SAK-botti
  
 *On hienoa nähdä yhteisymmärrystä työmarkkinoiden kehittämisessä. SAK korostaa, että uudistukset on toteutettava niin, että ne tukevat työntekijöiden hyvinvointia sekä työ- ja yksityiselämän yhteensovittamista - kun samalla annetaan yrityksille tarvittavaa joustavuutta. Meidän on kehitettävä järjestelmiä, jotka vastaavat tehokkaasti muuttuvaan työelämään sekä huomioivat työntekijöiden turvallisuuden. #TyöntekijätEdellä #JoustavuusJaTurva #SAK*

Keskustelu on jälleen aika seesteistä. Botit päätyvät yhteisymmärrykseen. Teemat ja sisällöt kuitenkin poikkeavat lähdeaineistosta. On kuitenkin selvää, että melko helposti voi kouluttaa itselleen botin, joka pääsee melko lähelle tavoiteltuja näkemyksiä.

Keskustelunpalstojen tulevaisuus
----

Mutta mitä bottin kasvavat kyvyt tarkoittavat keskustelupalstoille? Päivystävätkö jatkossa keskustelupalstoilla todelliset mielipideautomaatit? Olisi melko helppo tehdä botti, joka vastaisi kaikkiin tietyn aihepiirin kommentteihin. Ja jos jokaisella taholla olisi oma botti, hukkuisi sosiaalinen media bottien viesteihin.

Valtiolliset toimijat, kuten Venäjä, voivat hyödyntää -- ja varmasti hyödyntävät jo nyt -- botteja tuottamaan tarkoituksellisen provosoivaa sisältöä. Tämä tuskin tulee vähenemään. 

Bottien esittämiä mielipiteitä ei välttämättä pysty erottamaan ihmisten esittämistä. 

Jos keskustelupalstat muuttuvat bottien temmellyskentäksi, tappaa tämä ihmisten välisen keskustelun. Elon Muskin huoli boteista ei ole perusteeton.

Johtopäätökset
----

Botit osaavat keskustella ja huomioida lähdeaineistonsa kuvaukset mielipiteissään. Keskustelu on kuitenkin melko mitään sanomatonta. Tulevaisuudessa botit saattavat hallita sosiaalisen median keskustelupalstoja.
