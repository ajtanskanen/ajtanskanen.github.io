---
title: 'Twiittien fiilis budjettiriihestä kääntyi negatiiviseksi'
date: 2022-09-07
permalink: /posts/2022/09/budjettiriihi/
image: /images/sentimentti/medieval.png
largeimage: /images/sentimentti/medieval.png
summary: 'Blogi | Budjettiriihestä keskusteltiin aktiivisesti Twitterissä. Alun positiivinen sävy vaihtui riihen jälkeen negatiiviseksi.'
tags:
  - AI
  - tekoäly
  - sentimenttianalyysi
  - budjettiriihi
---

Budjettiriihessä tehtiin 1.9.2022 päätöksiä valtion varojen käyttökohteista. Budjettiriihestä ja budjetista käytiin
Twitterissä innokasta keskustelua sekä ennen budjettiriihtä että sen jälkeen. Alun positiivinen tunnelma kääntyi sentimenttianalyysin mukaan negatiiviseksi.

Budjettiriihi
=====

Oman tuntuman mukaan twitter-kupla tuntui suhtautuvan negatiivisesti budjettiriihen päätöksiin.
Mutta oliko oikeasti näin? Kuplautuminen helposti filtteröi eri mieltä olevien twiittejä.

![Sentimenttien jakauma](/images/sentimentti/kurronen.png)

*Kuva 1. Twitterissä kommentaari budjettiriihestä oli paikoin railakasta.*

Budjettiriihi-twiittien analyysi
=====

Analysoidaan sitten budjettiriiheen liittyvien [twiittien fiilis GPT:llä](/posts/2022/09/sentimenttianalyysi/). 
Toisin kuin minun kuplassani tuntui, yleisin sentimentti on positiivinen: noin 30 prosenttia twiiteistä suhtautuu positiivisesti budjettiriiheen
ja 7 prosenttia erittäin positiivisesti. Negatiivisia twiittejä on 26 prosenttia ja erittäin negatiivisia 22 prosenttia. Neutraaleja oli 15 prosenttia.

![SEntimenttien jakauma](/images/sentimentti/riihi.png)

*Kuvio 2. Budjettiriihitwiittien sentimenttien jakauma.*

Tässä muutama esimerkki twiitteistä ja niiden sentimenteistä

| Twiitti | Sentimentti |
| ----- | ----- |
| Alueellisen opintolainahyvityksen kokeilu on opiskelijoita epätasa-arvoistava päätös. Se kehittää opintotukijärjestelmää väärään suuntaan sitoen sitä entistä enemmän opiskelijoiden velkaantumiseen. #budjettiriihi @SYL_FIN |-2 |
| Tämä sotataloudessa oleminen on siitä huvittavaa, että mistään valtion menoista ei voi kiristää, vaan ainoa tapa pärjätä on ottaa lisää velkaa. #budjettiriihi | -1 |
| Budjettiriihi alkoi. Tuleeko hallituksen budjetista vaalibudjetti? Keskustelemassa @EmiliaKullas Anni Huhtala ja @Maliranta. Kuuntele #Politiikkaradio klo 13 @yleradio1.  | 0 |
| Yksi tärkeä #budjettiriihi päätös on varhaiskasvatusmaksujen pysyvä alentaminen, jolla tuetaan lapsiperheitä ja vahvistetaan työllisyyttä. Samalla se on askel kohti @Demarit tavoitetta maksuttomasta varhaiskasvatuksesta. | +1 |
| Suomi ei menesty ilman koulutusta ja osaamista. Opettajat rakentavat tulevaisuutta koko yhteiskunnan ja työmarkkinoiden hyväksi. Opettajatarvetta on ennakoitava ajoissa. #opettajarekisteri #budjettiriihi | +2 |

Kaikkiaan analysoituja twiittejä on 1926 kpl, ja ne ovat aikaväliltä 30.8.2022 - 6.9.2022. Ennen budjettiriihtä on julkaistu 426 twiittiä, 
heti budjettiriihen jälkeen 1045 twiittiä ja myöhemmin 455 twiittiä.
Twiitit ovat aiheista _budjettiriihi_ ja _budjetti_, missä retwiittaukset on jätetty pois. 

Sentimentti kääntyy negatiiviseksi
====

Tarkastellaan seuraavaksi kolmea ajanjaksoa: (1) ennen budjettiriiheä; (2) päivä budjettiriihen jälkeen; ja (3) myöhemmin. Näiden ajanjaksojen
budjettiriiheä käsittelevissä twiiteissä on selvä sentimenttiero.

Ennen budjettiriiheä
-----
Erityisesti ennen budjettiriiheä aiheesta julkaistut twiitit ovat sävyltään pääosin positiivisia tai neutraaleja. 
Kuvio 3 näyttää twiittien sentimenttien jakauman.
Reilut 40 prosenttia twiiteistä on positiivisia tai erittäin positiivisia. Negatiivisia on hieman yli 30 prosenttia.

![SEntimenttien jakauma](/images/sentimentti/ennen.png)

*Kuvio 3. Sentimenttianalyysi budjettiriiheä käsittelevistä twiiteistä, jotka on julkaistu ennen budjettiriiheä.*

Twiittien positiivisuus selittynee sillä, että eri tahot tarjoavat omia ehdotuksiaan budjettiriiheen.

| Twiitti | Sentimentti |
| ----- | ----- | 
| Eduskunnan AMK- ja työelämä -verkosto peräänkuuluttaa rahoituksen varmistamista ammattikorkeakoulujen sote-alan harjoittelulle. @SivistysTA @oajry @Arene_ry #budjettiriihi #osaajapula | +1 |
| EK ja SAK kannattavat hoiva-avustajien lisäkoulutusta. Hoiva-avustajia tarvitaan lisää mm. vanhusten hoivaan. Vuoden koulutuksella voidaan osaltaan helpottaa nopeammin terveydenhuollon osaajapulaa. #budjettiriihi @jyrihakamies @ElorantaJa | +1 |

Heti budjettiriihen jälkeen
-----

Budjettiriihen pitämisen jälkeen tapahtuu käänne: twiitit kallistuivat negatiivisiksi. 
Tarkastellaan seuraavaksi vuorokauden sisään budjettiriihen pitämisen jälkeen julkaistuja budjettiriiheä käsitteleviä twiittejä:
Niistä puolet on negatiivisia tai erittäin negatiivisia. Positiivisten osuus pysyy myös noin puolena.

![SEntimenttien jakauma](/images/sentimentti/jalkeen.png)

*Kuvio 4. Sentimenttianalyysi budjettiriiheä käsittelevistä twiiteistä, jotka on julkaistu budjettiriihen jälkeen.*

Positiivisissa twiiteissä mm. kehutaan omien tavoitteiden läpimenemistä, mutta vaaditaan myös lisätoimenpiteitä.

| Twiitti | Sentimentti |
| ----- | ----- | 
| Budjettiesityksen mukaan hyvinvointialueiden yleiskatteelliseen rahoitukseen on tulossa noin 200 miljoonaa euroa enemmän kuin kevään kehysbudjetissa alloikoitiin - riittääkö se? @sll_aaltonen #budjettiriihi #hyvinvointialueet #lääkärilehti #talous | +1 |
| Sote-henkilöstön saatavuutta parannetaan ja hoiva-avustajia koulutetaan lisää #talousarvioesitys #budjettiriihi. Lisää päätöksiä tarvitaan. Sääntelyä joustavaksi ja mitoitusten kiristykset jäihin. #hoitajamitoitus | +1 |

Negatiivisissa twiitteissä ilmenee pettymys siihen, ettei haluttuja kohteita rahoitettu. Toisaalta 
niissä näkyy huoli velkaantumisesta ja talouskasvun puutteesta.

| Twiitti | Sentimentti |
| ----- | ----- | 
| Nyt tehdään isoja arvovalintoja, joilla on kauaskantoiset vaikutukset. Budjettiriihi oli kuolinisku järjestöjen työllistämistoiminnalle. | -2 |
| Suomen ongelma on, että talous ei ole juuri kasvanut 15 vuoteen. Jos talous olisi kasvanut Ruotsin tahtiin, olisi budjetti 10 mrd ylijäämäinen. Kun elintasosta on haluttu pitää kiinni, erotus maksetaan velalla. Toimii hetken, kunnes tarvitaan joko kasvua tai elintason laskua. | -1 |
| Hallituksen budjetti saa kritiikkiä niin velanotosta kuin ilmastotoimien unohtamisestakin. #budjettiriihi | -1 |

Päivä budjettiriihen jälkeen
-----

Negatiivinen sentimentti korostuu päivä budjettiriihen jälkeen tai myöhemmin budjetista kirjoitetuissa twiiteissä. Nyt jo lähes 60 prosenttia 
twiiteistä on negatiivisia tai erittäin negatiivisia. Positiivisten twiittien osuus on podonnut alle 30 prosentin.

![SEntimenttien jakauma](/images/sentimentti/jalkeen1pv.png)

*Kuvio 5. Sentimenttianalyysi budjettiriiheä käsittelevistä twiiteistä, jotka on julkaistu vähintään yhden päivän budjettiriihen jälkeen.*

Budjettiriihen tunnelma jää tosiaan negatiiviseksi. Se myös muuttuu negatiivisemmaksi ajan kuluessa. Ehkä oma kuplani Twitterissä oli kuitenkin oikeassa.

Huomioita analyysistä
-----

Pääosin sentimentit on analysoitu oikein, mutta analyysissä on myös selviä huteja:

| En voi olla tyytyväinen oman puolueen @vihreat päätökseen tukea lentämisen alv-kannan laskemista nollaan! #budjettiriihi #ilmastonmuutos  | +2 |

Jos analyysiä haluaisi tarkentaa, voisi twiittien kirjoittajat jaotella ryhmiin. Esimerkiksi ekonomistitwitteriin (kuten kuvassa 6), 
etujärjestöjen twiitterihin tai poliittisen kannan mukaan. Tämä varmasti valottaisi sentimenttejä paremmin. Tässä 
en kuitenkaan tätä tarkempaan analyysiin ryhdy.

![SEntimenttien jakauma](/images/sentimentti/jouko.png)

*Kuva 6. Sentimenttianalyysi ekonomistitwitteristä.*

Lopuksi
=====

Ennen budjettiriiheä twiitit olivat pääosin myönteisiä. 
Budjettiriiheä koskevat twiitin kääntyivät kuitenkin negatiivisiksi heti budjettiriihen jälkeen. 
Tähän lienee monia syitä, mutta päällimmäisenä nousee ehkä aito pettymys budjettiriihen päätöksiin ja velkaantumiseen.
Myöhemmin julkaistut twiitit suhtautuvat budjettiin vielä kriittisemmin.


