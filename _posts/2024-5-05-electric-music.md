---
title: 'Tapaus Udio: Tekeekö tekoäly taidetta vai taiteilijoita?'
date: 2024-5-05
permalink: /posts/2024/5/aimusic/
summary: 'Blogi | Tapaus Udio: Tekeekö tekoäly taidetta vai taiteilijoita? Ainakin tekoäly demokratisoi musiikin tekemisen.'
tags:
  - avoimet työpaikat
  - työnhakijat
  - työttömyysturva
---

Tekoäly tanssii ja soi, piirtää ja veistää. Mutta tekeekö tekoäly vain sielutonta sotkua?
Aiemmat tekoälysovellukset musiikintuottamiseen ovat olleet ideatonta poukkoilua. Muutoksen tähän toi udio.com, joka tekee musiikkia tasolla, johon on aiemmin vaadittu muusikko.

Kokeilu 1: Saarikosken Blues
===

Käytetään testien tekoon udio.com -palvelua, jossa voi tehdä omilla sanoilla kokonaisia biisejä.

Blues toimii hienosti. Kokeilaan Pentti Saarikosken nuoruudenrunoa "Kevät jo saa, minä en" kertosäkeenä.
Ja tästä pitää luonnollisesti tehdä blues.

<video preload="auto" controls>
  <source src="/images/musiikki/Kevät_jo_saa_blues.webm" type="video/webm">
  Your browser does not support the video tag.
</video>
_Tekoälyelin: Kevät jo saa_

Koneen musisointi kuulostaa yllättävän sielukkaalta kuulostaa, vaikka taustalla onkin sieluton algoritmi.

Kokeilu 2: Punk
======

Punk on enemmän asennetta ja energiaa kuin taitoa. Sopiva testi tekoälyn luomisvoimalle on siten punk.
Nimetään bändi punk-hengessä nimellä Tekoälyelin.

Eläketurvakeskuksen työntekijät perustivat takavuosina [Keskuselin](https://www.youtube.com/channel/UCBbL_bjGEMAIOpFK1d4SWhw/videos) -nimisen punk-yhtyeen. Sen sanoitukset koostuivat lakiteksteistä ja säännöksistä, kuten kappaleen [Vuoden 2016 elinaikakerroin on 0,96800](https://www.youtube.com/watch?v=Dr2zgRz_ekQ) näyttää. 

<video preload="auto" controls>
  <source src="/images/musiikki/elinaikakerroin2024.webm" type="video/webm">
  Your browser does not support the video tag.
</video>
_Tekoälyelin: Vuoden 2024 elinaikakerroin on 0,94692._

Aiemmin punkkari  ei tarvinnut osata soittaa, enää edes instrumentin soittaminen ei ole tarpeen. Nyt soitto on vähän turhankin kliinistä. Moottorisaha ja särö on maltillista. 

Punk sujuu Udiolta hienosti. Punk-genreen sopii hienosti se, että tekoäly luettelee elinaikakertoimen numerot väärin.
Udiolla on vaikeuksia sanoa numeroita. Ne pitää kirjoittaa auki.

Kokeilu 3: Laukoo ku Vornane baaris
===

[Kansanedustaja Vornanen](https://www.hs.fi/politiikka/art-2000010390707.html) ampui varoituslaukauksen baarissa. 
Tästä on helppo riimitellä sanoja. X:ssä esiteltyjen sanoitusten pohjalta tehdyllä sanoituksella tehty eurodance kuulostaa jo ihan oikealta.

<video preload="auto" controls="" loop="">
  <source src="/images/musiikki/Laukoo_baaris.webm" type="video/webm">
  Your browser does not support the video tag.
</video>
_Tekoälyelin: Laukoo ku Vornane baaris._

Kertsi toimii, mutta Hieman yllättäen sanoitukset muuttuvat käsittämättömilsi (viroa?) kesken kaiken.

```
bang bang kakskaks milliä, 
viinaa ja chilliä
Meitsi laukoo ku vornanen
Laukoo ku vornanen baaris
```


Kokeilu 4: Vappubiisi
===

Tehdäänpä loppuun abbahenkinen vappubiisi. Tyylilajiksi valitaan jälleen eurodisko. Sanoitus löytyy valmiina Larin-Kyöstin Vappulaulusta.

<video preload="auto" controls>
  <source src="/images/musiikki/Vappu.webm" type="video/webm">
  Your browser does not support the video tag.
</video>
_Tekoälyelin: Larin-Kyöstin Vappulaulu._

Biisinä ei kovin kummoinen, mutta torvisektiot kuulostavat hauskoilta.

Yhteenveto
===


Tekoäly aiheuttaa jo nyt taiteen tekemiselle saman mitä kehruujenny teki kutojille. Kuka tahansa voi tehdä laadukasta taidetta, joka näyttää ja kuulostaa oikealta. Tekoäly demokratisoi taiteen. Mutta muuttuuko se tasapaksuksi vai onko edessä laadukkaan taiteen hyökyaalto? Ainakin taidetta ja taiteilijoita tulee olemaan paljon!