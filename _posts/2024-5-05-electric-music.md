---
title: 'Musiikki: Tekeekö tekoäly taidetta vai taiteilijoita?'
date: 2024-5-05
permalink: /posts/2024/5/aimusic/
summary: 'Blogi | Tapaus Udio: Tekeekö tekoäly taidetta vai taiteilijoita? Ainakin tekoäly demokratisoi musiikin tekemisen.'
tags:
  - avoimet työpaikat
  - työnhakijat
  - työttömyysturva
---

Tekoäly tanssii ja soi, piirtää ja veistää. Mutta osaako tekoäly tehdä kuunneltavia muusiikkikappaleita?
Useimmat tekoälytuotokset ovat olleet melko mielikuvituksettomia, mutta koneet kehittyvät.
Nyt algoritmit ovat sillä tasolla, että tekoäly tekee sen, mitä Punk yritti: demokratisoi taiteen.

Kokeilu 1: Saarikosken Blues
===

Testataan Udio.com -palvelua musiikin tekemiseen. Siinä syötetään kappaleen kuvaava prompti ja valinnaisesti omat sanat.
Kappaleesiin voi lisätä alun, erilaisia osia ja lopun. Aloiteteaan bluesista.

Lähtökohta on Pentti Saarikosken nuoruudenruno "Kevät jo saa, minä en".
Ja tästä algoritmin pitää luonnollisesti tehdä blues.

<video preload="auto" controls>
  <source src="/images/musiikki/Kevät_jo_saa_blues.webm" type="video/webm">
  Your browser does not support the video tag.
</video>
_Tekoälyelin: Kevät jo saa_

Koneen musisointi kuulostaa yllättävän sielukkaalta, vaikka taustalla on sieluton algoritmi.

Kokeilu 2: Punk
======

Punk on enemmän asennetta ja energiaa kuin taitoa. Sopiva testi tekoälyn luomisvoimalle on siten punk.
Nimetään bändi punk-hengessä nimellä Tekoälyelin.

Eläketurvakeskuksen työntekijät perustivat takavuosina [Keskuselin](https://www.youtube.com/channel/UCBbL_bjGEMAIOpFK1d4SWhw/videos) -nimisen punk-yhtyeen. Sen sanoitukset koostuivat lakiteksteistä ja säännöksistä, kuten kappaleen [Vuoden 2016 elinaikakerroin on 0,96800](https://www.youtube.com/watch?v=Dr2zgRz_ekQ) näyttää. 

<video preload="auto" controls>
  <source src="/images/musiikki/elinaikakerroin2024.webm" type="video/webm">
  Your browser does not support the video tag.
</video>
_Tekoälyelin: Vuoden 2024 elinaikakerroin on 0,94692._

Aiemmin punkkari  ei tarvinnut osata soittaa, enää edes instrumentin soittaminen ei ole tarpeen. Nyt soitto on vähän turhankin kliinistä. Moottorisaha ja särö on maltillista. 

Punk sujuu Udiolta hienosti. Punk-genreen sopii hienosti se, että tekoäly luettelee elinaikakertoimen numerot väärin.
Udiolla on vaikeuksia sanoa numeroita. Ne pitää kirjoittaa auki.

Kokeilu 3: Laukoo ku Vornane baaris
===

[Kansanedustaja Vornanen](https://www.hs.fi/politiikka/art-2000010390707.html) ampui varoituslaukauksen baarissa. 
Apulannan keskushahmo Toni Wirtanen riimitteli aiheesta X:ssä

![Keskustelu](/images/musiikki/x_keskustelu.png)

Näiden pohjalta on helppo muokata kappaleeseen sanoja. Valitaan kuitenkin tyyliksi eurodancepop.
Tulos löytyy alta: Laukoo ku Vornane baaris.

<video preload="auto" controls="" loop="">
  <source src="/images/musiikki/Laukoo_baaris.webm" type="video/webm">
  Your browser does not support the video tag.
</video>
_Tekoälyelin: Laukoo ku Vornane baaris._

Kertsi svengaa kuin hirvi.

```
bang bang kakskaks milliä, 
viinaa ja chilliä
Meitsi laukoo ku vornanen
Laukoo ku vornanen baaris
```

Hieman yllättäen kuitenkin sanat muuttuvat viron kieltä muistuttaviksi kesken kaiken.
Tulos on selvästi odotuksia parempi. Ei ollenkaan huono.

Kokeilu 4: Vappubiisi
===

Tehdäänpä loppuun abbahenkinen vappubiisi. Tyylilajiksi valitaan jälleen eurodisko. Sanoitus löytyy valmiina Larin-Kyöstin Vappulaulusta.

<video preload="auto" controls>
  <source src="/images/musiikki/Vappu.webm" type="video/webm">
  Your browser does not support the video tag.
</video>
_Tekoälyelin: Larin-Kyöstin Vappulaulu._

Biisinä ei kovinkaan loistava, mutta sanoitukset lauletaan tässä hyvin. Yksi koukuttava virhekin on päässyt mukaan.

No miten on? Taidetta ja hissimusiikkia?
===

Tekoäly tekee taiteelle saman mitä Kehruu-Jenny teki kutojille. Kuka tahansa voi tehdä laadukasta taidetta, joka näyttää ja kuulostaa oikealta. 
Tekoäly tekee sen, mitä Punk yritti: demokratisoi taiteen. Mutta muuttuuko taide tasapaksuksi vai onko edessä laadukkaan taiteen kulta-aika? 
Ainakin taidetta ja taiteilijoita tulee olemaan paljon. Osa siitä varmasti jää muzakiksi, mutta mukana tulee varmasti myös helmiä.
