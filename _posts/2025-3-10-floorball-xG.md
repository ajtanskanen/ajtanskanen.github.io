---
title: 'Salibandyn xG ja maalit - Salibandy osa 3'
date: 2025-03-12
permalink: /posts/2025/3/salibandy_xG/
summary: 'Blogi | Analysoidaan odotettujen maalien määrää, siis xG:tä, F-Liigassa.'
tags:
  - salibandy
  - tilastot
  - maalit
---

Miten lasketaan maaliodottama xG salibandyn datoista? Entä millaisia eroja joukkueiden välillä on xG:ssä? Tämä blogi vastaa näihin kysymyksiin.

1 Odotetut maalit xG
===

xG tarkoittaa odotettua maalien määrää. Se voidaan laskea eri tavoilla. Tässä on käytetty kaikkein helpointa tapaa. Tällöin xG lasketaan pelkästään laukaisujen määrän ja paikan perusteella. Kenttä jaetaan ensin ruudukoihin, joista lasketaan jokaiselle, montako laukausta ja maalia on tehty ko. ruudusta. Tämä suhde kertoo todennäköisyyden ruudusta laukaistulle vedolle mennä maaliin. Näin saadaan todennäköisyysjakauma vedoille.

Kun lasketaan odotettujen maalien määrä ottelussa, siis xG, lasketaan jokaiselle ruudulle joukkueen siitä ampumien vetojen määrä ja kerrotaan yllä lasketulla todennäköisyydellä. Näiden tulojen summa on sitten joukkueen xG ottelussa.

xG-ero kertoo tehtyjen maalien ja xG:n erotuksen. Mitä korkeampi se on, sitä laadukkaampaa on joukkueen viimeistely. Osaltaan se kertoo myös sen, että xG ei suinkaan ole koko tarina. Se ei mm. kerro, miten muut pelaajat ovat sijoittuneet vetotilanteessa.

Mitä korkeampi on joukkueen xG, sitä laadukkaampaa on sen peli. 
Samalla tavalla myös xG-ero, siis tehtyjen maalien ja xG:n ero kertoo joukkueen pelin tasosta. Jos joukkue pystyy toistuvasti ylittämään xG:n, on sen pystyttävä luomaan laadukkaampia vetoja kuin mitä xG ennustaa.

Vastinpari xG:lle on joukkuetta vastaan tehty xG, jota merkitään xGA:lla. Se kertoo siitä, miten laadukkaita maalintekopaikkoja joukkueen puolustus salliin. Mitä korkeampi xGA, sitä heikompi puolustus.

2 Joukkueiden xG
===

2.1 Miehet
===

Kuvio 1 näyttä, millaisia odotettuja maalimääriä eri joukkueet ovat saaneet. Erot xG:n ja tehtyjen maalien välillä ovat eri suuria. Oleellisesti xG kertoo, miten hyviä vetopaikkoja joukkueiden peli tuottaa. KrP:llä ero on hurja, jopa 51 maalia. Kiinnostavasti Classic kuitenkin johtaa sarjaa, vaikka sen xG-ero on paljon pienempi, 37,2 maalia. 

Classicin ja SPV:n xG:t ovat lähes samat, mutta SPV:n xG-ero on -4,1. Peli tuottaa yhtä hyviin paikkoihin vetopaikkoja, mutta SPV saa niistä selvästi Classicia vähemmän tehtyä maaleja. SPV:n xG on korkeampi kuin Indiansin, mutta Indians on kyennyt tekemään selvästi enemmän maaleja.

Oilersin xG on selvästi korkein kaikista joukkueista. Sen peli on tällä mittarilla kaikkein laadukkainta. Maaleja se ei kuitenkaan ole pystynyt niistä tekemään yhtä tehokkaasti kuin KrP, Classi tai Indians. 

![Maalien jakauma](/images/floorball/xG/xG_laaja_miehet.png)<br>
_Kuvio 1. xG joukkueille miesten F-Liigassa._

Heikoin joukkue miesten F-Liigassa on LASB, kun mittarina käytetään xG:tä. Sen peli ei tuota hyvin vetopaikkoja. Heikoin konvertoimaan vetopaikat maaleiksi on kuitenkin OLS, joka on onnistunut saaman vetoja hyviltä paikoilta, mutta xG-ero on jopa -35,1 maalia. 

2.2 Naiset
===

Naisten F-Liigassa TPS on aivan omilla lukemillaan xG:ssä. Se on jauhanut xG:tä 35 maalia enemmän kuin seuraavana oleva Classic. Tämä näkyy myös sarjataulukossa, jossa TPS johtaa ja Classic on toinen. Karkeasti xG kertoo sijoituksen sarjataulukossa.

![Maalien jakauma](/images/floorball/xG/xG_laaja_naiset.png)<br>
_Kuvio 3. xG joukkueille naisten F-Liigassa._


xG:llä voi myös analysoida, miten hyvin joukkueiden puolustus toimii. Kun laskee xG:n joukkuetta vastaan (xGA), näkee arvion siitä, miten hyvin joukkuen puolustaa. 

Taulukosta 4 näkyy, että TPS sekä tekee tehokkaasti maaleja että myös puolustaa vahvasti. Sitä vastaan on tehty maaleja vähän ja myös xG TPS:ää vastaan on F-Liigan toiseksi matalin 57,9 maalia. Kuitenkin toteuma 39 maalia in tätäkin matalampi.


3 Pelaajien xG
===

3.1 Miehet
----

Justus Kainulainen on kuuluisa hurjasta vedostaan. Hän onkin xG-erolla:llä mitattuna toiseksi paras liigassa. Paras on kuitenkin Tiitus Salokangas, joka on onnistunut taikomaan yli kaksinkertaisen määrän maaleja xG:hen verrattuna. Hän on vastannut yksinään lähes puolesta Classicin xG-erosta.

![Maalien jakauma](/images/floorball/xG/xG_players_men.png)<br>
_Kuvio 3. xG pelaajille miesten F-Liigassa._

Vastaavasti Erä-Viikingit tekee maaleja odotettuun tahtiin, mutta puolustaa hyvin. Sitä vastaan on tehty vähän maaleja ja myös xG sitä vastaan on matala. 

3.2 Naiset
---

Naisissa Miisa Turunen on omilla lukemillaan: kun xG on 17, on hän tehnyt maaleja 29. Tästä huolimatta SaiPan xG-ero on negatiivinen.

![Maalien jakauma](/images/floorball/xG/xG_players_women.png)<br>
_Kuvio 4. xG pelaajille naisten F-Liigassa._

4 Rajoituksia
===

Tässä on esitelty xG:n laskentaa yksinkertaistetusti. Osin se johtuu saatavilla olevasta datasta. 